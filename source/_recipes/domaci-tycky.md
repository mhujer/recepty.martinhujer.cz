---
title: Domácí tyčky
tags: misc
---

Místo kupovaných s hromadou nezdravých dochucovadel.

_Dělám podle [Domácí tyčinky s vůní Itálie – ty musíte ochutnat](https://tchiboblog.cz/recept-italske-tycinky/) (s drobnými úpravami)._

### Suroviny
- 250 g hladké mouky
- 10 g droždí (1/4 kostky)
- koření - ideálně čerstvé, třeba rozmarýn, oregano, bazalku nebo tymián, ale když není, tak sušené taky stačí
- 170 ml (studené) vody
- 1 lžička soli
- 40 ml olivového oleje

(Případně jde z dvojité dávky, těch tyček pak bude fakt hodně).

### Postup
- nejdříve zaděláme kvásek z droždí, já ho dělám v misce, kde droždí vidličkou rozetřu s trochou cukru a mouky a zaliju půl hrnkem teplého mléka (nesmí být horké, aby nezabilo kvasinky v droždí). Pokud se mu zrovna nechce pěnit, tak tu misku postavím do hlubokého talíře, do kterého jsem natočil horkou vodu z vodovodu, a to zabere vždycky (případně vodu jednou vyměnit, jak se ochladí od misky)
- v míse (nebo rovnou v robotu) smíchat mouku, koření, sůl, vodu (odečíst mléko, které se dalo do kvásku) a olivový olej
- vyklopit tam z misky drožďový kvásek
- zpracovat do těsta
- překrýt folií a nechat alespoň hodinu kynout (až těsto zdvojnásobí objem)
- těsto vyklopit na pomoučený vál, rozdělit na poloviny a vyválet placku tak 3 mm silnou
- následně nakrájet na proužky, cca 1 cm × 8 cm a ty jeden po druhém brát, lehce natáhnout a zakroutit
- dáváme na plech vyložený pečicím papírem (to množství vyjde tak na dva plechy, dávám vždycky rovnou ten první už péct a teprve pak válím druhou placku)
- pak potřeme olivovým olejem a posypeme hrubozrnnou solí
- a rovnou dáme péct (na 200 °C, tak 10-15 min)
