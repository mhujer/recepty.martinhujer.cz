---
title: Pšenično-žitný chléb (pecen)
categories: bread
---


Celozrnný žitný chléb peču podle [PečemPecen.cz](https://www.pecempecen.cz/pecem-jeden-pecen), s mírnými úpravami (zjednodušeními).

Prvním krokem je příprava rozkvasu.

### Suroviny - rozkvas
- 30 g (dvě lžíce) žitného kvasu ([Jak založit kvas?](/kvas-kvasek/))
- 350 g celozrnné žitné mouky hladké
- 350 g vody

### Postup - rozkvas
- v míse smícháme žitný kvas, mouku a vodu
- zakryjeme folií
- necháme 12 h kynout (takže zadělat večer)

![Rozkvas - večer](/fotky/rozkvas-1.jpg)

![Rozkvas - ráno](/fotky/rozkvas-2.jpg)

### Suroviny
- žitný kvas z předchozího kroku
- 400 g pšeničné chlebové mouky
- 200 g vody
- 20 g soli
- 10 g kmínu (napůl mletý a celý)


### Postup
- v míse smíchejte suroviny
- nechte těsto stát 20 minut
- hněťte 15 minut vařečkou nebo robotem (je poznat, že se v průběhu trochu změní struktura těsta)
- těsto přemístěte do olejem vymazané mísy, zakryjte folií a nechte hodinu kynout
- na pomoučené ploše (pšeničnou moukou) těsto přeskládejte a vraťte do mísy, nechte kynou další hodinu
- připravte si ošatku (já zatím používám mísu vyloženou utěrkou) a vysypte ji žitnou moukou
- těsto na pomoučené ploše opět přeskládejte, uzavřete švy, vytvarujte a vložte do ošatky, přikryjte folií
- nechte kynout další hodinu
- rozehřejte troubu na 230 °C
- na dno trouby připravte starý plech
- a připravte sklenici (2 dcl) horké vody
- na další plech dejte pečicí papír a vyklopte na něj pecen
- ostrým nožem nebo žiletkou ho nařízněte (není to jen na ozdobu, pokud ho nenaříznete, praskne si podle svého)
- vložte do trouby, na spodní plech vylijte horkou vodu a troubu zavřete
- po 15 minutách páru vyvětrejte a pokračujte v pečení
- po dalších 10 minutách (25 minutách od začátku) snižte teplotu na 180 °C
- pečte dalších 15 minut (celkem 40 minut)
- chleba vyndejte a nechte na mřížce stydnout nejméně 3 hodiny


### První pecen (5 dnů po založení kvásku!)
- vyznačuje se mimo jiné tím, že jsem mísu ("ošatku") nevyložil utěrkou, takže mi vršek zůstal tam :-) Ale na výsledek to mělo hlavně vizuální vliv
![Pšenično-žitný chléb](/fotky/psenicno-zitny-chleb-1-pokus.jpg)
![Pšenično-žitný chléb](/fotky/psenicno-zitny-chleb-1-pokus-2.jpg)
  

### Další pecen
Tady bylo pro jistotu spoustu mouky, ale vypadá mnohem lépe než ten první.

![Pšenično-žitný chléb](/fotky/psenicno-zitny-chleb-3.jpg)


### Další a další
Už ani všechny nefotím...

![Pšenično-žitný chléb](/fotky/psenicno-zitny-chleb-4.jpg)

![Pšenično-žitný chléb](/fotky/psenicno-zitny-chleb-5.jpg)

![Pšenično-žitný chléb](/fotky/psenicno-zitny-chleb-6.jpg)

![Pšenično-žitný chléb](/fotky/psenicno-zitny-chleb-7.jpg)
