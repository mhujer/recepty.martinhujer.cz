---
title: Polévka z bílého chřestu
tags: soup
---

### Suroviny
- bílý chřest 500 g
- 1 cibule
- 3 stroužky česneku
- smetana na vaření 200 ml
- [zeleninový vývar](/zeleninovy-vyvar-z-odrezku)
- sůl
- 2 krajíce staršího chleba

### Postup
- chřest omyjeme, odkrojíme dřevnaté konce (2-3 cm) a oškrábeme skoro až k vršku
- chřest nakrájíme na několikacentimetrové kousky tak, aby vršek s kusem materiálu zůstal dohromady (budeme je po uvaření vyndávat)
- odkrojené konce a oškrábané slupky nevyhazovat, ale naopak dát do malého kastrolu, zalít vodou a aspoň půl hodiny vařit - získáme tím chřestový vývar
- když už bude vývar skoro hotový, orestujeme cibulku, přidáme nakrájený chřest a přes jemný cedník přilijeme chřestový vývar
- přidáme zeleninový vývar
- osolíme
- vaříme cca 15 min (zkuste vidličkou)
- části se špičkou budou hotové dřív, vyndáme je a nakrájíme na menší kousky (použijeme na ozdobu)
- zahustíme trochou kukuřičného škrobu a necháme provařit
- přilijeme smetanu na vaření
- rozmixujeme ponorným mixérem do hladka
- přecedíme (jinak by v polévce zbyla vlákna)
- z chleba nakrájíme malé kostičky a opečeme na pánvi
- při servírování ozdobíme těmi rozkrájenými kousky vršků a třeba pažitkou


![Polévka z bílého chřestu](/fotky/polevka-z-bileho-chrestu-1.jpg)

![Polévka z bílého chřestu](/fotky/polevka-z-bileho-chrestu-2.jpg)

![Polévka z bílého chřestu](/fotky/polevka-z-bileho-chrestu-3.jpg)

![Polévka z bílého chřestu](/fotky/polevka-z-bileho-chrestu-4.jpg)

