---
title: Hovězí vývar
tags: misc
---

Hovězí vývar se hodí do spousty polévek nebo omáček. Případně ho můžete naředit, přidat do něj přidat mrkev, další zeleninu a nudle a udělat z něj polévku.

### Suroviny
- 2 kg hovězích kostí
- 2 velké mrkve
- 2 cibule
- 2 řapíkaté celery
- 8 stroužků česneku
- 20 kuliček pepře
- 2 bobkové listy
- 1 jarní cibulka

### Postup
- mrkev nakrájíme na kolečka (není potřeba loupat), cibule rozkrojíme na osminy
- narovnáme na plech na pečicí papír
- na zeleninu rozrovnáme hovězí kosti
- pečeme do tmavě hněda, cca 40 min na 220 °C, v polovině kosti obrátíme
- opečenou zeleninu a kosti přendáme do velkého hrnce (5 litrového), přilijeme i šťávu, kterou to na plechu pustilo
- přidáme nakrájený řapíkatý celer, česnek (stroužky stačí překrojit), pepř, bobkový list a pokrájenou jarní cibulku
- zalijeme studenou vodou tak, aby kosti byly ponořené
- přivedeme k varu a pak pomalu vaříme 4 a více hodin
- průběžně (třeba jednou za hodinu) sbíráme pěnu, která se na hladině tvoří (vývar bude méně zakalený), promícháme a případně dolijeme horkou vodou, aby kosti byly stále ponořené
- na konci vyndáme kosti a zeleninu a vývar scedíme přes jemný cedník (případně nejdříve přes cedník a pak ještě přes látku)
- necháme vystydnout (aby na vrchu ztuhl tuk), sesbíráme z vršku tuk (jde použít místo oleje na vaření), a vývar můžeme zmrazit buď v kelímcích nebo sáčcích do mrazáku

![Hovězí vývar](/fotky/hovezi-vyvar-1.jpg)

![Hovězí vývar](/fotky/hovezi-vyvar-2.jpg)

![Hovězí vývar](/fotky/hovezi-vyvar-3.jpg)
